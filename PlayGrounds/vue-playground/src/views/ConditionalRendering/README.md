# Conditional Rendering
เราสามารถกำหนดการแสดงผลของ element ต่างๆ จากเงื่อนไขที่เรากำหนดได้โดยการใช้ attribute ที่มีชื่อว่า `v-if="<conditions>"` `v-else` และ `v-else-if="<conditions>"` สามารถอ่านเนื้อหาเพิ่มเติมได้ที่ https://vuejs.org/v2/guide/conditional.html



## ตัวอย่างที่ 1: ใช้ `v-if` อย่างเดียว
ในตัวอย่างนี้ เป็นตัวอย่างของการเลือกรับข่าวสารจากทางเว็บไซต์ โดยจะแสดงข้อความก็ต่อเมื่อเราเลือกที่ตัว checkbox โดยเราจะทำการนำค่าของ checkbox ไปผูกกับ data ที่มีชื่อว่า `newsletter` เพื่อเก็บสถานะของ checkbox นั้น

เมื่อ checkbox ถูกเลือก ค่าของ checkbox ก็จะเปลี่ยนเป็น `true` ทำให้ attribute เงื่อนไขของ element ของข้อความที่กำหนดไว้ว่า `v-if="newsletter === true"` เป็นจริง และแสดง element ของข้อความนั้นออกมา



## ตัวอย่างที่ 2: ใช้ `v-if` ร่วมกับ `v-else`
ในตัวอย่างนี้ เป็นตัวอย่างของการเลือกว่าเราทานเผ็ดหรือไม่ โดยจะแสดงสถานะว่าเราทานเผ็ดหรือไม่ โดยเราจะทำการนำค่าของ checkbox ไปผูกกับ data ที่มีชื่อว่า `spicy` เพื่อเก็บสถานะของ checkbox นั้น

เมื่อ checkbox ถูกเลือก ค่าของ checkbox ก็จะเปลี่ยนเป็น `true` ซึ่งทำให้ attribute เงื่อนไขของ element ข้อความทานเผ็ดที่กำหนดว่า `v-if="spicy === true"` เป็นจริง ทำให้แสดง element ของข้อความทานเผ็ดออกมา

แต่เมื่อ checkbox ไม่ถูกเลือก ค่าของ checkbox จะเป็น `false` ซึ่งทำให้ผลลัพธ์ condition ในส่วนของ element ทานเผ็ดนั้นเป็น `false` และแสดง element ของ `v-else` ก็คือ element ของข้อความไม่ทานเผ็ดออกมา

`v-else` นั้น ต้องเป็น element ที่อยู่ตัวถัดไปของ element `v-if` เสมอ


## ตัวอย่างที่ 3: ใช้ `v-if` ร่วมกับ `v-else` และ `v-else-if`
ในตัวอย่างนี้ เป็นตัวอย่างของการเลือก topping ของไอศกรีมที่ต้องการ โดยจะแสดงว่า user เลือก topping ใดและต้องจ่ายเงินเพิ่มเท่าไร โดยเราจะทำการนำค่าของ radio ไปผูกกับ data ที่มีชื่อว่า `topping` เพื่อเก็บค่าของ radio ที่เลือก

เมื่อ radio "สายรุ้ง" ถูกเลือก ค่าของ `topping` จะเปลี่ยนเป็น `rainbow` ตามที่กำหนดไว้ ทำให้ condition ของ element ข้อความว่า "เพิ่มสายรุ้ง" ที่กำหนดไว้ว่า `v-if="topping === 'rainbow'"` เป็นจริง และแสดงผลออกมา

เมื่อ radio "ช็อกโกแลต" ถูกเลือก ค่าของ `topping` จะเปลี่ยนเป็น `chocolate` ตามที่กำหนดไว้ ทำให้ condition ของ element ข้อความว่า "เพิ่มสายรุ้ง" ไม่เป็นจริง และมาทำต่อที่ condition ถัดไปที่กำหนดไว้ว่า `v-else-if="topping === 'chocolate'"` ซึ่งเป็นจริง ทำให้แสดง element ของข้อความว่า "เพิ่มช็อกโกแลต" ออกมา

เมื่อ radio ที่ไม่ใช้ทั้ง "สายรุ้ง" และ "ช็อกโกแลต" ถูกเลือก (ไม่เพิ่ม) ก็จะทำให้ทั้งสอง condition ไม่เป็นจริง และแสดงผล element ของข้อความว่า "ไม่เพิ่ม topping" ออกมา ซึ่งมี attribute `v-else` อยู่

`v-else` และ `v-else-if` นั้น ต้องเป็น element ที่อยู่ตัวถัดไปของ element `v-if` เสมอ